<div dir="rtl">
# The Passionate Programmer بالعربي

# المقدمة

معظم الناس بتقضي حياتها بتشتغل وبعد كدة بيعملو حاجة تانية سنة ٢٠٠٦ وفقا لبحث اتعمل فى امريكا ان فى المتوسط الامريكيين بيقضو نص وقت الاستيقاظ فى الشغل 

والبحث دة بيظهر الحقيقة ان الشغل ببساطة هو حياتنا

فالو حياتك فى الغالب بتقضيها فى الشغل يبقى حبك عملك شيء اساسي علشان تحب حياتك

فى نهاية المطاف كلنا عايشين حياتنا بنحاول نكون اسعد بعد الاعتناء باالحتياجات الاساسية بيكون كل هدفنا بنكون اسعد 

لكن للاسف  افعالنا مش بتطابق الهدف الى عايزين نوصلة ودة لان طبيعيتنا كابشر اوقات كتير بنركز فى التفاصيل وبننسي الهدف وعلشان كدا اوقات واحنا بنحاول نوصل بنفكر

يمكن اكون سعيد لو كسبت فلوس اكتر او يمكن اكون سعيد لو بقيت مشهور اكتراو اترقيت فى شغلي اكتر 

- لكن لو كنت فقير وبشتغل شغلانة بسيطة  هل ممكن اكون سعيد ؟ ولا المفروض احاول ادور على شغل احسن ؟ او اكسب فلوس اكتر؟ يمكن لاء
- لكن الاكيد لو ركزت ديما فى الهدف اني اكون سعيد اكتر وخليت دة هو الحافز الاساسي ليا وقتها هقدر امشي خطوات حتى لو كانت صغيرة للوصول للهدف
- مرتب افضل ممكن يكون جزء مهم علشان نكون سعداء لكن متنساش ان دة مش هدفك الاساسي لانك لو نسيت دة ممكن تلاقي نفسك بتضحي بكل حاجة علشان  حتى سعادتك علشان توصل لمرتب افضل
- خلال الكورس دة هقولك مجموعة نصايح اتمني انها تساعدك ان يكون ليك كارير افضل واسعد وكمان حياة اسعد لو طبقت النصايح دية يمكن تعمل دخل اكبر او تكون مشهور لكن متنساش ان مش دة الهدف هما مجرد وسيلة لوصولك للهدف وهو انك تكون سعيد
- صناعة البرمجيات عمل تجاري وبالتالي المبرمجين يعتبرو رجال اعمال
- الشركات مش بتوظف حد لانها بتحبة ولكن لانها بتشوف ان فية امكانيات تقدر تستغلها وتحولها لعائد مادي
- وبالتالي الشركة بتدفعلك مرتب لانها بتستثمر فيك على امل انها تحقق منك عائد مادي والتحدي الحقيقي الى بيبقى ادامك هو انك ازاي تقدر تكون استثمار جيد بتقييم ادائك وتشوف اذا كان القيمة الى بتضيفها للشركة اكتر ولا اقل من قيمة مرتبك ووجودك فى الشركة
- وعلشان كدة لما تيجي تفكر فى مستقبلك المهني تخيل انك بتعمل منتج والمنتج دة هيكون هو انت شخصيا ومجموعة المهارات الى هتشتغل عليها وتطورها
- خطوات صناعة المنتج عبارة عن
1. اختيار السوق : في المرحلة دية بنختار نوع التكنولوجي الى مهتمين بيها والاختيار لزم نراعي فيه نسبة المخاطرة والربح والعرض والطلب
2. الاستثمار فى المنتج: بعد ماختارت التكنولوجي ابداء شوف اية المهارات الى محتاج تشتغل عليها علشان تكون مبرمج ناجح وتقدر تعرض المهارات دية على شركات وتكون مطلوبة
3. التنفيذ : ان يكون عندك مهارات ومعرفة مش كفاية ابدا طول مانت مش عارف ازاي تنفذ مشروع وتسلمة مهما كان صغير وتعرف ازاي الشغل الى انت بتسلمة يكون بالجودة المطلوبة 
4. التسويق: افضل منتج فى التاريخ عمر مافية حد هيشترية لو مفيش حد يقدر يسوقة وعلشان كدة لزم انت الى تسوق لنفسك وللشغل الى انت بتعملة فى الشركة وفي مجالك

<aside>
💡 مثال علي كدة شركة نسيان رجعت اكتر من مليون عربية خلال  سنتين بسبب مشكلة فى السوفت وير لانة مبيقدرش يحدد اذا كان في حد بيسوق العربية لو حصلت حادثة ونتيجة دة ان الايرباجز مكنتش بتفتح


</aside>

<aside>
💡 وسنة  ٢٠١٥ اتقفل اكتر من ٦٠ من فروع استاربكس فى امريكا وكندا بسبب مشكلة فى السوفت وير العملاء الى كانو بيشترو القهوة بالفيزا كارت كانو بياخد القهوة لكن الفلوس مكنتش بتتسحب من الكارت

</aside>

<aside>
💡 الشركة الامريكية الوطنية للغاز سنة ٢٠١٢ وحصلت مشكلة خلال تغيير نظام الموارد وتنصيب النظام الجديد كلفتهم ٩٤٥ مليون دولار

</aside>


# مستقبلك ملكك

- معظم الناس بيتبعو خطط ناس تانية لسمتقبلهم مش هما الى بيخططو لنفسهم ابداء انت بتمييز نفسككل الى انت محتاجة انك تقف وتشوف الكارير بتاعك وتخطط وتمشي على خططت انت لنفسك

طيب ازاي تخطط لنفسك

- البرمجيات فى النهاية هي مجال عمل زي اي مجال تاني وفي مجالات العمل مفيش شركة هتشغلك لانها بتحبك لان دية مش وظيفة الشركات والشغل متوجدش علشان بس يكون هو المكان دة الى هنصحي كل يوم الصبح نروحة الغرض من الشغل هو تحقيق عائد مادي
- ودة هيخدنا للنقطة التانية وهي انك لزم يكون عندك رؤية واضحة جدا للدور الى هتلعبة خطة الشركة لتحقيق ربح لان علشان الشركة تحافظ عليك كاموظف هتستثمر فيك وهتكلفها مبلغ كبير والتحدي هنا انك تكون استثمار جيد للشركة ويكون فية عائد منك يغطي التكلفة ويحقق ربح علشان كدة هتحتاج تحكم على اداك والقيمة الى بتعود على الشركة من وجودك

علشان كدة محتاج تفكر فى حياتك المهنية كما انها دورة حياة منتج والمنتج دة هو انت ومهاراتك والمهارت الى هنغطيها فى الكورس دة بتغطي اربع مراحل

1. اختار السوق:  ودية هي المرحلة الاول هتختار فيها التكونلوجي ومجال العملة الى عايز تشتغل فية واازاي توازن فى العائد من الاختيار دة بين المخاطرة والربح؟ وتعرف العرض والطلب فى المجال او التكنولوجي دية؟
2. استثمر فى منتجك: انك تعرف مهاراتك مرحلة مهمة جدا فى صنع المنتج الخاص بيك والاستثمار فية بشكل صحيح والاستثمار بشكل صحيح مهم جداعلشان تعرف استثمارك دة هتقدر تسوقة ولا لاء مثلا فيجول بيسك او جافا يمكن يكونو مش جيدين بما فية الفاية انك تتعلمهم ويكون فية لغات جديدة هتحقق عائد اكتر لما تستثمر فيهم وقتك 
3. المرحلة التالتة التنفيذ ببساطة لو عندك مهارات قوية ومقدرتش تنهي شغل او مشروع وتسلمة يبقى مفيش فايدة من كل المهارات الى عندك ولزم تفكر بردة هل اية هي درجة الجودة الى بسلم بييها الشغل الى بعملة وهل الجودة دية مناسبة للشركة او للمشروع الى شغال علية؟
4. المرحلة الربعة التسويق : افضل منتج فى التاريخ محدش هيشترية لو ميعرفوش انه موجود ازاى وهنا لزم تحدد ازاي هتتعرف فى شركتك وفي مجال عاملة 

# اختار السوق

### القرار الصحيح

- لومعاك فلوس وبتفكر تستثمرها هتلاقي ان فية خيارات كتير متاحة ادامك يعنى مثلا ممكن تحطها فى بنك وتاخد الفوائد فى المقابل فية احتمال ان التضخم يزيد وقيمة العملة تنزل مع الوقت
- او ممكن تستثمر فلوس في شركة ناشئة وساعتها هيبقى فيه احتمال ان فلوس تضاعف لو الشركة نجحت وكبرت او مترجعش الفلوس خالص لو الشركة خسرت وقفلت
- ودية حاجة كلنا عارفنها من كل مابتزيد المخاطرة كل مابيزيد ادمها نسبة الربح او الخسارة
- **قرار الموازنة بين الربح والمخاطرة دة فى حد ذاته اهم قرار اي تكنولوجي او مجال هتختار تستثمر فية وقتك ومستقبلك**

> علي سبيل المثال من حوالي ١٥ سنة كان اختيار انك تستثمر وقتك وتتعلم لغة برمجة زي الكوبول حاجة سهلة ومضمونة لان وقتها كنت اللغة الاكثر شهر  وكان سهل تلاقي شغل بيها, ومن نحية تانية انك تستغل الوقت دة وتتعلم لغة الجافا الى كانت لغة لسة طالع جديد من شركة صن  كان صعب انك تلاقي حد يوظفك ومكنش حد عارف اذا كان فية شركة ممكن تستخدم اللغة دية ولا لاء لو انت كنت مبرمج فى الوقت دة كنت ممكن تشوف حاجة مختلفة فى لغة الجافا وتكون شايف ان ليها مستقبل وعلشان كدة لما هتستثمر وقتك في البداية هتبقى من الرواد فى المجال لما اللغة او التكنولجي تبقى ترند
> 
- طبعا انك تتعلم حاجة موجودة ومضمونة دة شيء مهم جدا
- اعمل قائمة وشوف اية هى التكنولوجي الى عايز تتعلمها وتقسمها للجديد والوسط والى مستخدم حاليا على حسب استخدامها ونسب العرض والطلب فى السوق وابتدي علم علي كل تكنولوجي حسب معرفتك فيها والافضل انك تستخدم اكتر من لون وكل لون يرمز لنسبة قوي متوسط ضعيف
### اعمل اية ؟

- اعمل قائمة وقسمها للتكنولوجي  الموجودة فى السوق للجديد والمتوسط والقديم وحاول تجمع على اد ماتقدر
- شوف اية اللغات او التكنولوجي الى بتعرفها كويس
- واشوف فى كل جزء اهم تكنولوجي وابتدي استثمر فيها وقتك حتى لو انك تعرفة بس

### العرض والطلب

فى بداية الانترنت وعمل المواقع كان فية فرص انك تعمل فلوس كتير من مجرد عمل صفحات ات تش ام ال بسيطة ودة لان عدد الناس او الشركات الى تقدر تعمل الشغل دة قليل ادام حجم الطلب عليهم ومع الوقت الموضوع ابتدي يجزب ناس كتير ودة لان العائد منها كان كبير ومع الوقت السوق اتملاء مبرمجين ومصممين لحد مابقي الشغل الى ممكن تدفعلة الف علشان تعملة بقي بيتعمل ب ١٠٠ او حتي ٥٠

- لية العرض والطلب مهم بالنسبالنا دة لان العماله من الخارج اثرت بشكل كبير على مجال الاي تي لان الشركات فى الغالب بتحاول تقلل التكلفة ولا معظمنا بيخاف انة يخسر وظيفتة فى ظل المنافسة دية مع الوقت زيادة العرض وانخفاض الطلب بيؤدي لنخفاض العائد
- لما تختار التكنولوجي الى هتركز عليها لزم تفهم تاثير العرض والطلب على التكنولجي الى هتشتغل بيها يعنى مثلا لو اختارت انك تشتغل بال دوت نت هلاقي نفسك محتاج تنافس مبرمجين كتير فى الوقت الى لو اختارت حاجة مثلا زي بايثون يمكن يكون المرتب اقل شوية لكن فى نفس الوقت فرصة انك تلاقي شغل هتكون اكبر ودة لان الطلب والعرض فى البايثون اقل بكتير من الدوت نت
- الشركات الهندية فى الغالب مش بتشغل فى اي تكنولوجي جديدة لانهم مش عايزين ياخدو مخاطرة فى الغالب هما بيستنو لما التكونلوجي تبقى ترند وبعد كدة يبدائو يقدموها وينافسو
- ابتدي شوف اكتر تكنولوجي مطلوبة دلوقتي وتقدر تعرف دة عن طريق لينكد ان طلبات ومواقع التوظيف مش بس فى بلدك كمان فى دول مختلفة وقارن بين التكنولوجي الى فى الغالب الشركات بتطلبها

### كن الاسواء

- انك تكون الاسواء معناه انك تكون من اقل الناس خبرة فى التيم بتاعك دور ديما على ناس عندهم خبرة اكتر منك اشتغل معاهم لان دية هيزود خبرتك اكتر بكتير لو كنت اكتر حد عندة خبرة فى التيم
- التيم الى هتشتغل معاه هيأثر على مستواك وخبرتك علشان كدة لزم تختارهم كويس جدا
- علشان كدة لو عندك وقت ابتدي دور علي مبرمجين احسن منك واشتغل معاهم حتى لو كان تطوع شوف اجتماعات كتير حتى  لو ان لاين وشوف

### استثمر فى ذكائك

- من اهم النقاط الى اثرت فى تفكيري كامبرمج انا شخصيا نوع لغات البرمجة الى اتعلمتها واشتغلت بيها خلال السنين الى فاتت ودة الى خالني افهم بعد كدة اد اية بيأثر فى تفكير لما تتعلم نوع برمجة مختلف عن الى انت متعود علية
- يعنى مثلا لو انت تعرف جافا او سي شارب جربت تتعلم لغة تانية تكون مش بتستخدم الاستاتيك تيبلو كنت شغال اوبجيكت اوريانتك جربت تتعلم فنكشنال بروجرامين
- الموقع دة بيستخدم محركات البحث علشان يعرف اية اكتر لغة المبرمجين بيعملو سيرش عليها

[https://www.tiobe.com/tiobe-index/](https://www.tiobe.com/tiobe-index/)

### امشي فى طريق خوفك

- اية اكتر حاجة بتخاف منها فى الكارير بتاعك؟ فكر فى القرارات الى خدتها فى مستقبلك المهني هل هي بدافع الخوف ولا انت قادر تاخد المخاطرة لما بتنقل من شغل للتاني
- لو انت ديما بتاخد قرارت بدافع الخوف, خايف تسيب شغلك وتروح شركة تانية تطلع اسوء او خايف تاخر قرار وتندم علية فافي  الغالب حركتك فى الكارير بتاعك مش هتكون كبيرة

### اعرف حاجة عن كل حاجة

- لو هدفك انك تكون اخر واحد الشركة تفكر تمشية اوخليك ديما على علم بأجزاء صغيرة برا تخصصك يعنى انت لو مبرج بتكتب كود حاول تزود معرفتش اكتر عن التيست والديزين ولو متخصص فرونت اند اعرف عن الباك اند
- اكتب تخصصك عموما فى ورقة واية هي مهاراتك ومعرفتك بية واعمل جزء تاني اكتب فية اية الى انت عايز تتعلمة وخصص تلاتين دقيقة كل يوم انك مش بس تقرأء عنة وكمان تعمل بية مشروع حتى لو صغير

### خليك متخصص

 - كتير مننا بيفتكر ان التخصص معناه انك متعرف اي حاجة خارج مجالك 

- لكن متقدرش مثلا تقول على اخوك انك متخصص فى الويندوز لانة مستخدمش لينكس او ماك وتقدرش تقول على نفسك متخصص فى الاغاني المصرية لانك مبتسمعش انجليزي او خليجي
- من نعم ربنا على المبرمجين انهم فى الغالب شغلهم بيكون مسؤول عن حياة او موت حد يعنى لو عملو مشكلة فى البرنامج ونتيجيتها باج فى الموقع او البرنامج ليف هيخسر الشركة فلوسها لكن هتنهي حياة حد ودة لان البرمجيات فيها فئة كبيرة من اشباه المتخصصين
- حاول تتعلم بشكل اعمق عن لغة البرمجة الى بتستخدمها يعنى مثلا لو شغال يراكت ناتيف ابتدي اتعلم عن ازاي اندرويد واي او اس بيشتغل وازاي الربط مابينهم
- دور على اول فرصة تقدر تعلم حد فيها عن حاجة انت عايز تطور نفسك وتعرف اكتر عنها

### متحطش البيض بتاعك فى سله حد تاني

- لو بتفكر تبقى متخصص فى لغة واحدة بس افتكر ان اللغة دية بتاعة شركة تانية غالبا انت اصلا مش شغال فيها  يبقى انت خليك مستقبلك كلة متحدد بوجود لغة او تكنولوجي واحدة وبمجرد ماهتنتهي  وغالبا كل التكنولوجي بيجيلها وقت وبتنهي الكرير بتاعك هينتهي معاها
- فكر فى الموضوع على انه استثمار ولو انت هتستثمر فلوسك كلها فى شركة واحدة فى الغالب دية بتكون فكرة سيئة
- لو بتعمل مشروع بلغة فى الشغل جرب تعملة مرة تانية فى البيت باللغة المنافسة

### Love It or Leave It

- يمكن الكلام يبان انة تشجيع روتيني لكن الحقيقة انك لزم يكون عندك شغف وحب لشغلك علشان تنجح فية لان لو مش بتعملة من غير حب واهتمام هيبان
- ابتدي وشوف شركة ومجال تحب تشتغل فية وابتدي مع الوقت طلما بتحبة هتلاقي اكتر من طريقة تنجح فية
- علشان تعرف اذا كنت بتحب الشغل الى بتعملة جرب من اول الاسبوع الجي خد اسبوعين على سبيل التجربة وكل يوم وانت رايح الشغل اعمل تقييم من ١ ل ١٠ انت اد اية متحفز انك تروح تشتغل بعد الاسبوعين راج النتيجة هل هي عالية ولا منخفضة
- المرحلة التانية ولمدة اسبوعين كل يوم بليل خطط لليوم وتفكر هتعمل اية فى اليوم علشان تقيمية يبقى ١٠ بعد الاسبوعين لو بردة متضايق يبقى لزم تفكر هتغير شغلك ازاي

# استثمر فى منتجك

### اتعلم من السمك

> الحكيم الصيني لاوزي قال اعطي رجل سمكة تكون اطعمتة ليوم علمة الصيد تكن اطعمتة بقيت حياتة
> 
- المشكلة ديما فى مجال البرمجة ان اوقات كتير بنستني حد يقولنا نكتب كود ازاي او نحل المشكلة ازاي مش بنحاول ندور على حل علشان كدة مهم جدا انك تسئك نفسك وتحاول تفهم بنفسك ومتستناش حد يقولك
- لو بتستخدم لغة برمجة او فريم ورك معينة ابتدي دور على التفصيل شوف بتشتغل ازاي حاول تفهم ديما ازاي ولية بتشغل كدة واول ماتوصل لمرحلة ان مفيش اسئلة تانية تسئلها ابتدي شوية جزء تاني وابتدي اسئل تاني

### اتعلم بيزنس

- مش هتقدر تساعد شركة انها تطور غير لما تفهم بتشتغل ازاي وتعرف تفاصيل عن المجال الى بتشتغل فية
- ابتدي اقراء اي كتاب عن مباديء البيزنس واتعلم ازاي بيشتغل زى مثلا الا ام بي اية

> the ten-day MBA
> 

Automate Yourself

- وانت بتشتغل جرب تشوف اية الكود المشترك الى بتكتبة كل يوم وفكر ازاي ممكن تعمل برنامج يكتب الكود ليك تلاقائي

> Research model-driven architecture (MDA).
> 

### الممارسة

### ابداء دلوقتي

# التنفيذ

- فكر ديما اية هى الحاجات او التكنولوجي  الى ممكن العميل يطلبها فى مجالك او يطلبها منك المدير بتاعك واشتغل عليها لوحدك شوف ازاي تعملها جرب تعمل كل حاجة فى مشاريع صغير حاجة تخلصها خلال اسبوع او اتنين وشوف غيرها
- خلي ديما على الاقل نص ساعة محجوزة فى يوم تقعد فيها لوحدك كل يوم تفكر فى المشاكل الى بتواجهها انت والتيم بتاعك ومعاك بس ورقة وقلم ومفيش حد يقاطعك وشوية تتحل ازاي ؟ ولو فية حاجة بتتعمل يدوي فى المشروع ازاي تعملها اتوميشن؟

# التسويق

# حافظ على حافتك

</div>