
<div dir="rtl">

# اية هو النجاح

النجاح الداخلي العائد فية بيكون السعادة والنجاح الخارجي العائد فية بيكون مادي

فى السلسلة دية هنحاول نفهم مع بعض اية هي المهارت الى هتحتاجها علشات تحقق الحاجات الى لو عملتها هتعتبر نفسك ناجح

انت ممكن تكون ناجح فى شغلك وفى الحياه عموما يمكن عايز يكون ليك شركة او تغير معنتد او تربي اولادك او تحس انك عملت فرق في العالم او كل دة

النجاح مش معناه ديما انه هيحقق عائد مادي لان النجاح مش هو انك تكسب فلوس

لكن الفلوس ممكن تكون نتيجة لنجاح

العائد المادي احيانا بيكون هو المقياس للنجاح فى مجالات معينة 

في السلسة دية هنغطي اية الى ممكن تعملة يخليك ناجح اكتر فى حياتك

لو عملت حتي جز بسيط من الطرق الى هقترحها عليك يمكن تغير حياتك تماما

اية هو النجاح ولو انا ناجح جدا اية الى هيخليني اضيع وقتي واتكلم بدل ماحتفل بنجاحي واعيش حياتي

فى الحقيقة انا بحب طبعا الخروج والفسح لكن بردة بحب شغلي واحب الى انا بعملة بالنسبالي دة فى حد ذاتة متعة زيه زي الخروج والسفر

غالبا بعد السفر والفسح اسبوع او اتنين هزهق لكن فى الشغل ديما فية جديد

لكن الاحساس بالانجاز وانك عملت فرق فى حياة الناس فى حد ذاتة بيدي احساس بالسعادة

القاموس بيوصف النجاح على انها انجاز هدف او غرض

كل واحد فينا لية وجهة نظر الخاصة عن النجاح

النجاح هوانك تستمع فى الوقت الحاضر والاحساس بالانجاز فى المستقبل

او هو الحرية فى انك تعيش حياتك زى ماتحب فى الوقت الحاضر وتحس بالنجاح فى المستقبل

المهم التوازن لان لو عيشت حياتك كلها علشان بس تستمع دلوقتي مش هتلاقي ناجح فى المسقبل ولو قضيت وقتك الحاضر علشان تبني للمستقبل يبقى مش هتقدر تستمع بية

معظم الناس بتعتقد انهم ممكن ينجحو فى الشغل ويستمعتو بوقتهم فى البيت 

لكن الحقيقة ان ممكن تستمع فى الشغل وفي البيت وتحقق انجاز فى الشغل وفى البيت

فى الحلقات الى جية هتكلم عن طرق وعادات لو مشينا عليها هنوصل للنجاح الى بنحلم بية

لو اذا اختارت اهم حاجتين منهم

اولا ان يكون عندك اهداف واضحة فى حياتك

تاني حاجة الكفائة

يعنى لو حبيت تسافر لمكان اولا هتحتاج تعرف بوضوح عايز توصل فين بالظبط

وكمان هتحتاج عربية تقدر تمشي المشوار دة علشان توصل

والكفائة فى حياتنا بيكون ليها اشكال مختلفة زي

ادارة الوقت

التنظيم الذاتي

العلاقات مع الاخرين

لو عندك اهداف لكن مش بتشتغل عليها بالكفاءة اللزمة هتكتئب لانك مش قادر توصل

ولو عندك الكفائة والمهارت لكن معندكش هدف هتكتئب بردة لان هتحس انك عايش حياتك بتلف حولين نفسك او يمكن حتى متحسش انك حابب الى انت وصلتلة

اما بقى لو معندكش الاتنين يمكن هتقدر تتبسط وتلعب فى الوقت الحاضر لكن فى المستقبل هتتصدم بالحقيقة انك محققتش اي حاجة

![https://s3-us-west-2.amazonaws.com/secure.notion-static.com/11dcef4a-662b-4c7d-9149-d181956ee007/Screen_Shot_2020-10-28_at_8.59.20_PM.png](https://s3.us-west-2.amazonaws.com/secure.notion-static.com/11dcef4a-662b-4c7d-9149-d181956ee007/Screen_Shot_2020-10-28_at_8.59.20_PM.png?X-Amz-Algorithm=AWS4-HMAC-SHA256&X-Amz-Content-Sha256=UNSIGNED-PAYLOAD&X-Amz-Credential=AKIAT73L2G45EIPT3X45%2F20220312%2Fus-west-2%2Fs3%2Faws4_request&X-Amz-Date=20220312T232112Z&X-Amz-Expires=86400&X-Amz-Signature=96d2b0bfdd63519c4fc823ad7d8054074bde3f028798837d57e1d9b4f1c5028e&X-Amz-SignedHeaders=host&response-content-disposition=filename%20%3D%22Screen_Shot_2020-10-28_at_8.59.20_PM.png%22&x-id=GetObject)
</div>