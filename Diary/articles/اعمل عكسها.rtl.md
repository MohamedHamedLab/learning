<div dir="rtl">
# اعمل عكسها

- فى تدريب فى البحرية الامريكية اسمة ضد الغرق فى التدريب دة بيربطو ايدك ورا ضهرك ويربطو رجلك ويرموك فى حمام سباحة عمقة حوالي ٣ متر وكل مهمتك انك تنجو لمدة ٥ دقايق
- وزي معظم تدريبات البرحية معظم المتدربين بيفشلو فى بمجرد مابينزلو المية لان معظمهم بيخاف وبيحاول يصرخ علشان يطلعوة من المية ومنهم الى بيحاول يطلع وبيفقد الوعي بسبب قلة الاوكسجين ومع مرور الوقت فية متدربين غرقو خلال التمرين
- لكن فية بردة ناس نجحت ودة لانهم فهمو درسين بدهيين
- الاول كل ماهتحاول ترفع راسك فوق المية كل ماجسمك هينزل تحت المية اكتر
- مع رجلك وايدك مربوطين فامن المستحيل انك تطفو على المية لمدة ٥ دقايق والاسوء من كدة فى كل مرة هتحاول تخلي جسمك يطفو على المية هتلاقي ان جسمك بيغرق اسرع
- علشان كدة الطريقة الوحيدة الى تقدر بيها تنجو طول الخمس دقايق هي انك جسمك يغرق وينزل لقاع حمام السباحة اول ماتوصل تزق نفسك لفوق تاني وتسيب المية هي الى ترفعك لحد ماتوصل للسطح تاخد نفس وتكرر الى عملتة تاني
- انك تنجح فى الاختبار مكنش يتطلب انك تكون سوبر مان فى الحقيقة هو ميتطلبش اصلا انك تكون بطل سباحة فى الحقيقة هو بيتطلب عدم معرفتك بالسباحة
- وانك متحاولش تعمل حاجة عكس خواص المية الفزيائية لان دة فى الغالب هيقتلك لكن استخدم الخواص دية فى صالحك علشان تنقذ نفسك
- الدرس التاني هو انك كل ماهتخاف اكتر كل ماهتحرق اكسجين بسرعة اكتر وبالتالي هتفقد وعيك وتغرق ودة هو الى بيعملة التدريب دة انة بيخلي غريزة البقاء الى جواك تكون ضدك وكل ماغريزتك بتخليك تحاول تاخد نفس علشان تعيش كل مافرصتك انك تقدر تاخد نفس هتكون اقل وكل مافرصة انك تموت هتكون اكبر
- الاختبار مش بس بيختبر قدراتك البدنية لكن كمان بيختبر سيطرتك على مشاعرك فى حالات الخطر الشديد وهل تقدر تتحكم دوافعك؟ وهل ممكن تكون مسترخي حتى فى حالة احتمال وجود خطر او موت محتمل ؟ كل انت مستعد انك تخاطر بحياتك فى سبيل خدمة هدف او قيمة اكبر؟
- المهارات دية اهم بكتير من قدرتك على السباحة او مرونة جسمك او سرعتك او حتى قوتك الجسدية او طموحك او ختى مستوي ذكائك او شكلك ومظهرك الخارجي
- مهارة انك تسيب تترك السيطرة فى اكتر وقت بتبقى عايز تسيطر دة فى حد ذاتة من اهم المهارات الى مش بس البحرية الامريكية محتجاها لكن كلنا محتاجينها فى حياتنا
- معظم الناس بتفتكر ان علاقة الجهد بالمكافئة هي علاقة حاجة ادام حاجة وعلشان كدة ممكن تفتكر انك لو اشتغلت بضعف المجهود ممكن تطلع بضعف النتائج
- او انك اهتميت بعلاقة ضعف الاهتمام الطبيعي دة هيخليها علاقة ناجحة وهتحبو بعض اكتر
- او انك تصرخ وتعلي صوتك اكتر من مرة دة هيخلي رايك انت الصح
- لكن اسمحلي اقولك كاشخص حاول يشرب قهوة ضعف الي بشربه  علشان اخلص كتابة  ان كل الكلام دة مش صحيح وان مفيش حاجة بتربط المجهود بالمكافئة
- معظم المهام فى العالم مش بتتقاس بالطريقة دية والحاجات الى بيكون فيها مقدار المكافئة على اد المجهود فى الغالب بتكون اعمال مش بتتطلب عقل زى السواقة و التنضيف او الاعمال المكتبية هو دية الحاجات الى فى الغالب هتلاقي انك لو قعدت ساعتين مثلا تنضف بدل ساعة هيكون المكافئة الضعف لان المجهود اتضاعف لكن فى المقابل الاعمال دية مش بتطلب اي تفكير اوخبره
- لكن معظم المهام المعقدة الى بتطلب تفكير وعواطف الى هي فى الغالب معظم واهم المهام الى بنعملها فى حياتنا مش بتتقاس بنفس الطريقة وغالبا فى الوقت الى بنبذل مجهود اكتر من اللزم فى اي عمل او علاقة بيبتدي العائد منه يقل ويمكن فى اوقات مبيبقاش فية عائد ويكون كلة خسائر
- زي بالظبط لو كنت بتكسب الف وبقيت بتكسب ٣ الاف دة بالنسبالك فرق كبير لكن لو كنت بتكسب ١٢٠ الف وبقيت بتكسب ١٤٠ الف مش هتكون بنفس السعادة غير لو كنت بتكسب ١٢٠ مليون وبقيت بتكسب ١٢٠ مليون و ٤٠ الف غالبا مش هتحس بالفرق حتي
- ودراسة تانية اثبتت اننا منتجين فقط خلال اول اربع ل ٥ ساعات فى اليوم بعد كدة كلنا بنعاني من انخفاض حاد فى العائدات لدرجة ان الفرق بين الشغل لمدة ١٢ ساعة و ١٦ ساعة غالبا ولا حاجة يمكن بس انك بقيت بتنام اقل
- ودة نفسه هو اول فصل فى كتاب عدم الاهتمام والقاعدة فية بتقول ان كل مابيكون عندك رغبة صنع تجربة ايجابية دة فى حد ذاتة تجربة ايجابية لكن قبول التجربة السلبية دة بيكون تجربة ايجابية

- ودة فى حد ذاتة بيمتد لكل جواب الصحة النفسية والعلاقات:
1. السيطرة: كل ماحوالنا نسيطر اكتر على مشاعرنا ودوافعنا كلما شعرنا بالعجز اكثر , حياتنا العاطفية متقلبة وغالبا محاولة السيطرة عليها بيغليها اسواء ديما لكن على العكسلو سيبناها تتقلب مع الوقت هنقدر نوجهها ونعالج اخطائنا
2. الحرية : رغبتنا المستمرة فى الحرية بتحجم من قدرتنا لكن لما بنحدد لنفسنا اختياراتنا فى الطريقة دية بنقدر نمارس حريتنا
3. السعادة: كل محاولاتك انك تحس بالسعادة اكتر كل ماهتكون تعيس اكتر تقبل اوقات الحزن علشان تحس بالسعادة
4. الامان : كل محاولتنا انن انحس اننا مؤمنين من كل خطر فى الحقيقة هي بتخلينا نحس بعدم الامان اكترلكن لو حاولت تكون مرتاح حتى فى الاوقات الى مفيش فيها حاجة مضمونة وقتها هتحس بالامان اكتر
5. الحب : كل ماهتحاول تخلي الى حوليك يحبوك ويتقبلوك كل ماهتحب نفسك اقل 
6. الاحترام: كل ماهتطلب الاحترام من الى حوليك كل ماهيحترموك اقل لكن كل ماهتحترم انت الى حوليك اكتر كل ماهما هيحترموك اكتر
7. الثقة: كل ماهتحاول تكسب ثقة الى حوليك كل ماهيحذروك اكتر لكن لو وثقت فى الى حوليك بالتالي هما هيثقو فيك
8. الثقة فى النفس : كل ماهنحاول نظهر اننا واثقين فى نفسنا كل ماهنفقد الثقة فى نفسنا اكتر وهنحس بالقل لكن لو تقبلنا عيوبنا واخطائنا هنحس براحة اكبر
    1. المعني : كل ماهنحاول نوصل لمعني اعمق واكبر فى حياتنا كل ماهنكون اكتر سطحية لكن لو حاولنا نضيف معني لحياة الاخيرن هنحس بتاثير العمق اكتر فى حياتنا
9. التغيير كل مانكون عايزين نغير نفسنا كل ماهنحس اننا مش كفاية وان فينا حاجات ناقصة لكن لو تقبلنا نفسها هنقدر نكبرها ونطور منها 

- لما بندور فى حياتنا على الاهداف السامية المجردة عقولنا بتبقى زى الكلب الى بيقرر يبطل يدور على مخلوقات او حيوانات يطاردها ويقرر  يطارد  ديلة وكل مابيحاول يمسك ديلة اكتر كل ماديلة بيبعد اكتر لحد مافي يوم هيفهم ان هو وديلة حاجة واحدة
- الهدف هو انك تاخد عقلك وتقضي وقت بتطارد مخلوقات وختلفة ويبطل يطارد ديلة يبطل يدور على السعادة والامان  والحرية وبطل يحاول يوصل وينسي رغبتة للوصول للسطح لان دة مش هيوصلة غير للقاع
- استسلم لكن مش استسلام ضعف لكن احترام للعالم الى حوليك والاهتراف بضعفنا اوقات واننا منقدرش نسيطر على كل حاجة فى حياتنا غلبلنا هتفشل اوقات زي ناس كتير لكن هتقدر تطور من نفسك احنا بنميل للخوف وعدم اليقين لاننا بنعتقد ديما اننا هنغرقلكن الحقيقة ان الوصول للقاع هو فى حد ذاتة نقطة انطلاق جديدة
</div>